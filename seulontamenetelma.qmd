# Seulontamenetelmä {#sec-seulontamenetelma}

Seuloimme hakutulokset seuraavin menetelmin:

1.  **Tunnistimme kaksoiskappaleet** Microsoft Excelin *Solujen korostussäännöt* -työkalulla. Jokaisen kaksoiskappaleeksi tunnistetun tuloksen kohdalla varmistimme kaksoiskappaluuden, ja säilytimme yhden tuloksista. Muut tulokset merkittiin kaksoiskappaleiksi ja suodatettiin pois taulukosta *Suodata* -työkalulla.
2.  **Otsikkojen pohjalta toteutimme ensimmäisen seulonnan**. Jos otsikko selkeästi vastasi inkluusiokriteerejä, merkitsimme tulokselle arvon `1`. Jos otsikko mahdollisesti täytti inkluusiokriteerit, mutta asiasta ei saatu varmuutta, merkitsimme tulokselle arvon `2`. Jos otsikko selkeästi ei vastannut kriteerejä (esim. rikkoi yhden tai useamman kriteerin), jätimme solun tyhjäksi. Tyhjät solut suodatettiin pois taulukosta.
3.  Jokaiselle tulokselle, jolla oli merkitty arvo `2` (epävarma) ensimmäisessä seulonnassa, **tarkistimme tiivistelmän tuloksen verkko-osoitteesta**. Jos tiivistelmä selkeästi vastasi inkluusiokriteerejä, merkitsimme tulokselle arvon `1`. Jos tiivistelmä mahdollisesti täytti inkluusiokriteerit, mutta asiasta ei voinut saada varmuutta, merkitsimme tulokselle arvon `2`. Jos tiivistelmä selkeästi ei vastannut inkluusiokriteerejä (esim. rikkoi yhden tai useamman kriteerin), jätimme solun tyhjäksi. Tyhjät solut suodatettiin pois taulukosta.
4.  **Seuraavaksi haimme kaikki tulokset**, jotka saivat arvon `1` ensimmäisessä seulonnassa tai arvot `1` tai `2` toisessa seulonnassa. Jos tuloksen sai haettua, merkitsimme arvon `1`, ja jos tulosta ei saatu haettua, merkitsimme arvon `x`. Yksi tulos oli kirjaluku, jolloin haimme kirjan ja merkitsimme arvon `*` selventävän kommentin kera.
5.  **Seuraavaksi tarkistimme kaikki ne tutkimukset, joille oli merkitty arvo** `2` **toisessa seulonnassa** (epävarma tiivistelmän pohjalta). Yksi tutkija kävi läpi artikkelin menetelmäosiot ja tarkisti, täyttyivätkö inkluusiokriteerit. Jos kaikki kriteerit täyttyivät, merkitsimme arvon `1`. Jos osa kriteereistä täyttyivät, merkitsimme arvon `T`; näitä tutkimuksia ei käytetty kirjallisuuskatsauksessa, mutta säilytettiin mahdollista taustamateriaalia varten. Jos kriteerit eivät täyttyneet, tai yksi tai useampi selkeästi rikkoontui, jätimme arvon tyhjäksi. Tyhjät solut suodatettiin pois taulukosta.
6.  **Viimeiseksi tarkistimme vielä kaikki tulokset, jotka saivat arvon** `1` **ensimmäisessä tai toisessa seulonnassa**. Yksi tutkija kävi läpi artikkelin menetelmäosiot ja tarkisti, täyttyivätkö inkluusiokriteerit. Jos kaikki kriteerit täyttyivät, merkitsimme arvon `1`. Jos osa kriteereistä täyttyivät, merkittiin arvo `T`, eli käyttökelpoinen taustamateriaaliksi mutta ei kirjallisuuskatsauksen tuloksissa. Jos kriteerit eivät täyttyneet, tai yksi tai useampi selkeästi rikkoontui, jätimme solun tyhjäksi. Tyhjät solut suodatettiin pois taulukosta.
7.  **Valintaprosessin jälkeen haimme jokaiselle tutkimukselle seuraavat tiedot**:
    -   Kirjoittajien nimet
    -   Julkaisuvuosi
    -   Otsikko
    -   Julkaisumuoto (vertaisarvioitu tutkimusartikkeli, organisaatioraportti, kirjateos, kirjan luku, muu)
    -   Verkko-osoite (ensisijaisesti DOI-numero)
    -   Tiedonkeruun muoto (kysely, haastattelu, rekisteri, havainnointi, audiovisuaalinen aineisto, muu \[kirjattu avotietona\], useampia muotoja \[kirjattu avotietoina\])
    -   Kohdepopulaatio (maantieteellinen ja ammatillinen luokittelu)
    -   Tutkimuksen tiedonkeruun ajankohta (kuukausitasolla, jos tiedossa)
    -   Otoskoko (yksi tai useampi otos)
    -   Otantamenetelmä (ei tietoa, satunnaistettu otanta, ositettu otanta, ryväsotanta, paneelitutkimus, harkinnanvarainen otanta[^seulontamenetelma-1], kiintiöotanta, lumipallo-otanta, muu)
    -   Vastaajien yhteydenottotapa (postitse, sähköpostitse, puhelimitse, sosiaalisen verkoston kautta \[esim. kollegat\], organisaatiojohdon kautta, muun organisaation kautta \[esim. liitto\], kasvokkain, muu[^seulontamenetelma-2])
    -   Vastaajien vastausmuistutusten määrä (jos tiedossa)

[^seulontamenetelma-1]: Jos tutkimus pyrki koko populaation tutkimiseen, kirjattiin "harkinnanvarainen otanta".

[^seulontamenetelma-2]: Jos käytettiin useampia yhteydenottomuotoja, merkittiin "muu".

Osahaut seulottiin erikseen ja yhdistettiin seulonnan jälkeen. Poistimme tuolloin myös duplikaatteja, jotka saatiin tuloksina useammassa osahaussa. Tarkistimme myös, että duplikaattien kohdalla sisällyttämispäätökset vastasivat toisiaan.
