# Eksportointi {#sec-eksportointi}

Kyselyt toteutettiin kolmella eri linkillä:

1.  Johdon kautta lähetettävä linkki
2.  Toimistojen, kirjaamoiden ja viestintävastaavien kautta lähetettävä linkki
3.  Pelastusalan medioissa jaettava linkki

Jokainen linkki johti vastaajan linkkikohtaiseen kopioon lomakkeesta.

Datakeräyksen jälkeen seurattiin seuraavaa menettelyä jokaiselle linkkiversiolle erikseen:

1.  Webropolin "Raportointi"-välilehdessä tehtiin kaksi raporttimallia "Suodata"-työkalulla. Raportit suodatettiin erikseen suomenkielisen ja ruotsinkielisen lomakkeen vastaajille. Raporttiin vietävä tekstitieto pidettiin suomenkielisenä, jotta yhdistäminen olisi helpompaa.
    1.  Vie & Jaa \> CSV: Näytä vastaukset numeroina, Vie useita raportteja -\> Valitse molemmat kieliversiot \> Vie
    2.  **HUOM:** Näillä asetuksilla vastausarvot monivalintamittaristoissa määräytyi mittarin järjestyksen mukaan (esim. ensimmäinen reaktiokysymys saa arvon `1` jos valittu, toinen saa arvon `2`, jne.). Tätä ei voi muuttaa Webropol-palvelussa. Vastausarvot muutettiin yhtenäisiksi (arvo `1`) uudelleenkoodauksessa, ks. @sec-valmistelu
2.  Kaksi suodatettua raporttia vietiin `csv`-muotoon.
3.  Varmistettiin, että molempien raporttien vastaajamäärät vastasivat Webropolin antamaa vastaajamäärää.
4.  Tarkistettiin myös `k43` (Syyt muutosaikeille) `csv`-tiedostoista, ettei vienti ollut katkaissut vastauksia.
    1.  **TARKISTA:** Jos katkaisu tapahtuu, viedään `k43` manuaalisesti `pdf`-muotoon Webropolin Raportointi-välilehdestä. Tämän jälkeen jokainen vastaus tunnistetaan käsin (vertailemalla `csv`- ja `pdf`-tiedostojen tekstiä) ja kopioidaan `pdf`-tiedostosta oikea vastaus vastaajan soluun `csv`-tiedostossa.
5.  Molemmissa tiedostoissa tehtiin uusi sarake ensimmäisen muuttujan edelle nimeltä `Kieliversio`. Suomenkieliseen datavarantoon lisättiin jokaiselle vastaajalle arvo `1`, ja ruotsinkieliseen varantoon lisättiin arvo `2`.
6.  Tiedostot yhdistettiin yhdeksi tiedostoksi.
7.  Yhdistettyyn tiedostoon lisättiin uusi sarake `Kieliversio`-muuttujan edelle, nimeltä `Linkkiversio`. Arvot lisättiin seuraavasti:
    1.  Johdon kautta = `1`
    2.  Toimistojen kautta = `2`
    3.  Mediat = `3`

Webropol-palvelusta vietiin yhteensä kuusi raporttia `csv`-muotoon. Kun kaikki raportit oli vietyjä ja yllä olevat askeleet suoritettuja, datavarannot yhdistettiin yhdeksi `csv`-tiedostoksi.

Täten jokaisella vastaajalla on kaksi uutta muuttujaa:

-   `Kieliversio`: `1` (Suomi) tai `2` (Ruotsi), ei puuttuvia arvoja

-   `Linkkiversio`: `1` (Johdon kautta), `2` (Toimistojen kautta) tai `3` (Mediat), ei puuttuvia arvoja

Tässä vaiheessa varmistettiin vielä kerran, että yhteenlaskettu vastaajamäärä vastasi Webropol-palvelun vastaajamäärää.
